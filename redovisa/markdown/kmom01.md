# kmom01

### Är du sedan tidigare bekant med utveckling av mobila appar?  
Nej, denna kurs är första gången som jag ordentligt får testa på hur det är att utveckla mobila applikationer. I tidigare kurser har jag anpassat mina webbapplikationer så att de ska vara responsiva och anpassade för mobila enheter. Dock är detta första gången som jag får ha utgångspunkt i att applikationen ska vara för mobila enheter.

### Vilket är den viktigaste lärdomen du gjort om typografi för mobila enheter?  
Den viktigaste lärdomen som jag fick en s k "aha"-upplevelse med under övningen var val av textstorleken. Tidigare har vi valt textstorlek för webbapplikationer och då har man inte riktigt analyserat över valet av textstorlek och varför det ska vara just den storleken när applikationen ska användas på mobila enheter. I denna övning, och därefter uppgiften, fick man ta ett aktivt beslut i att ha en viss storlek på texten för att det ska vara enkelt att läsa för användaren. Lärdomen ligger i att det inte behöver vara mycket information på en liten yta utan det är helt okej att ha lite större text men som gör sig nytta.

### Du har i kursmomentet hämtat data från två stycken API. Hur kändes detta?  
Det känns som att man började förstå logiken bakom inhämtning av data från API, och vad man sedan gör med datan för att presentera den, på ett bra sätt. Detta visar på kombinationen av frontend och backend vilket är väldigt spännande. Jag tycker även att det är nyttigt med tidigare kurser där man har lyckats få en bra bas inom respektive del separat som man nu kan kombinera.

### Vilken är din TIL för detta kmom?  
Mitt TIL för detta kmom är givetvis utveckling av mobila applikationer. Vidare har jag lärt mig fetch-metoden som jag har experimenterat lite med. När jag i lager-uppgiften skulle inhämta data för att presentera för produkten som klickades på var det en ny inlärning kring hur resultat datan inhämtas och används. Detta moment fann jag väldigt lärande då jag kände att jag skrev en kod som var logisk men även tänkte på att förenkla koden och lyckades skapa en funktion för att minimera kodraderna. Jag fick även fräscha upp minnet med javascript vilket var ett roligt moment. Det blir alltid roligt att programmera när man förstår koden och kan börja experimentera (och att det faktiskt funkar).
